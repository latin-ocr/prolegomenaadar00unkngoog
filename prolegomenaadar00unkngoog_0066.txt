'54 mr ponus

„Nubila iugis aquae!
„Tollamus speciem sine pondere rorantemque
„Oceano patre raucisono super,
„Montium ad edita celsa cacumina
„Fronde comantia:
„Haec specula unde sacrae gremium patet
„Telluris‚ sata quod fovet uvidum;
„Flumina prospicimus strepitantia
„Et grave gurgitibus reboans mare.
„Usque etenim vigilans nitet aetheris orbis
„Et radiis coruscat.
„Corpore ab aetherio fugiant sed aquosa
„Nubila, lumine nunc hominum arva
„Lustremus ut omnituenti.

„Virginea uda cohors!
„Visamus sola pinguia Palladis et dilecta
„Cecropis arva viros generantia!

„Hic decus ill‘ud sacra tacentium
„Sancta domus, quis illa recluditur,
„Tempora cum redeunt stata.
„Caelitibus sua dona hic, edita
„Templorum decora hic, simulacraque;
„Pompaque multa deos veneratur et
„Florea festa dapumque opulentia;
„Quolibet ista sole:
„At tua vere novo redeunt sacra,
„Bacche, tuique chori nova praelia ;
„Stridet grave tibia festal”

Certi igitur de Nubium choro dici nihil potuit praeter hoc
unum: esse mulierum vestibus pullis — qui nubium est color —
indutarum et velatarum, sive iuniorum sive aetate provectiorum3
non enim dispiciebatur facies. Qua aetheris prole potentissima
impelli mortalium ingenia ad rerum causas explorandas caelique

