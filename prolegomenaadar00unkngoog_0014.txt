2 DE Pomm

Graecia: fugati erant Medi. Miraculum id et ipsis aequalibus
et horum proli videbatur, gentem, quam intra artissimos fines
natura cohibuisset, neque opibus neque numero civium insignem,
cum populo ingenti et potentissimo — immo cum plurimis
populis uni regi servientibus —- et pugnare potuisse et victricem
e pugna evadere. Herculem Graecum hydra multiceps complecti
frustra erat conata; Graeca numina terram suam non prodiderant
praedonibus Asianis: ipsa Pallas in eos hastam librarat invictam,
Pan dementia eos perculerat, Echetlus rotato vomere straverat
acies irruentes. Tales eos ostendebant imagines, quas pingi
iusserant cives gratum animum significantes; in Stoa Poecile
adspiciebantur dei et heroes iuxta civium Atheniensium duces
pro patria pugnantes 1), et in fano Delphico opus Phidiae Miner-
vam et Apollinem ostendebat gratulantes Miltiadi victori adstanti
inter Atticos heroes priscosque reges ²). Non hominum fuerat
bellum illud, ex quo victores evaserant Miltiadis Themistoclisque
aequaleS, sed vera gigantomachia dignaque quae acu picta osten-
deretur in Virginis Atheniensis pallio ⁸), digna cuius memoria
in theatro festis diebus publice celebraretur, utpote vetustum
illud bellum Thebanum vel Troianum gravitate longe superans.
Innumera agmina militum orientalium a diis Olympiis in Grae-
ciam erant deducta ut strages eorum ibi fieret, ut solum nimis
tenue sanguine eorum pinguesceret, ut ruderibus corporibusque
consererentur Sepiadis Goliadisque littora. Barbarorum fluctus
aestuantes cum Athenarum moenia lignea percussissent, in

’ spumam innocuam dilapsi evanuerant. Asiae ille dominus, intra

immensi imperii fines solus liber merisque servis imperans,
qui sicco pede transgressus erat maria et per montium iuga
classem transmiserat, curn solium aureum in littore collocasset
Attico, ex sede gemmis corusca spectaverat naves suas mersas
et milites in fluctibus necatos ceu thynnos retibus circumventos.

¹) raanan. 1 ιε et aa, v 11.
²) Pensm X 10.
⁸) Ar. Rq. 566.

