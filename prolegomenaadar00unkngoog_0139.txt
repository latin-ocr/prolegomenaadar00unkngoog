vrerA m· ornamus, 127

Aeschylus choro tribuere solitus sit, ridicule imitando docet
Euripides: semper eodem redibant illa, soni erant vani sine
sensu. Aeschylus deinde monodiam Euripideis similem se canta·
turum ait, ut ostendat quanti faciendum sit illud eius inventurn,
quod ab ipso singularibus quibusdam laudibus celebretur. Sed
lyra ab eiusmodi carmine abesto: talibus versibus alia convenit
supellex musical

Itaque advocatur cantricis circumforaneae nuper vita functae
umbra, quae crepitaculis suis accinat Aeschylo novae artis
specimen edituro de argumento a spectatoribus haud alieno
quodque ab iis diudicari possit. Et est sane cuivis intellectu
facile. Quod si vitae quotidianae verbis enuntietur, huiuscemodi
sit: „materfamilias quaedam, quam dormientem oppressit insom-
„nium, expergefacta gallum suum gallinaceum nusquam reperit,
„dein advocatis lictoribus a vicina reposcit.”

Haec igitur materies vere domestica tractatur in cantico tri-
partito, variis adhibitis artis recentioris lenociniis, qualia adamat
homo nimis versutus, nimis callidus.

Ι.

„O caligo fuscicolor

„Noctisl mihi quam mittis lacrimosum
„spectaclum e tenebris: Stygium famulum,
„— Vivebat, sed sine vital —-

„Genus nigrantis Orci

„Taetrum horrendumque adspectui

„Tegimine cadaveris niger erat oculosque cruor
„Notat; heu digitus aduncus!

„At mihi ferte facem famulae cito,
„E fluvio situlis laticem petite et calefacto
„Ut sacram speciem facite abluam!

