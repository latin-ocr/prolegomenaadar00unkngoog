I. De poeta puer0.

I.

Regnum Persarum a cyro conditum polypi instar brachia ι
longius semper protendentis regiones mari mediterraneo adia·
centes appetebat. Phoenicia et Aegyptus, Asia et Archipelagi
· littora septentrionalia, novae semper regiones corripiebantur
nec mittebantur correptae. A praeda resistenti elidi aliquot
acetabula vel etiam flagellum unum et alterum avelli vix
sentiebat monstrum ingenti robore turgens et novas semper
vires ex alvo capaci emittens in corporis extrema.

Carthaginis potestas dum crescebat per oras occidentales,
orientales in dicionem suam redigebant Persae, - donec obstitit
Graecia. Ad Marathonem Darii copias profligarunt cives Athe·
nienses: arcum ibi vicit hasta; non enim erat in fatis ut in
Attica dominaretur Hippias regi barbaro subditus regulus. Et
decennio post, cum Xerxes rex iuvenis gloriaeque appetens
insanam hominum multitudinem effudit in Graecorum terras
ut contunderet eorum impudentiam, et sinus Graecos classibus
suis obtexit, ne tum quidem obrutae conciderunt civitates foe-
deratae, quarum rationem rex superbus eiusve duces vix ullam
habuerant, sed strenue repugnando vires hostium fregerunt.

Fieri posse quod vix quisquam crediderat, factum id erat:

Themistocle iubente orientem versus recesserat sol. Stabat
Ar.. 1

