11. De poeta iuvene.

I.

Contra fatum nulla mortalium praevaluerunt somnia aut vota.
Tanta non potuit esse virorum res publicas moderantium pru-
dentia aut benevolentia, non cives tanto horrore bellum impium
refugere tantove ardore vitae rusticae quietem appetere potue-
runt, quin Atheniensibus adversarii mox obsisterent denuo, quos
amicos sibi fore speraverant, Lacones Laconumque socii Corinthii
et Thebani. Prius quam pueritiae annos egressus est poeta,
tempestatis Athenas obruturae coorta sunt prima indicia ab illa â€™
Graeciae parte, ubi Ulixem a Nausicaa beataque Phaeacum
gente hospitio exceptum esse ex Homero didicerat. Quinquennio
post iacta erat alea et hostiurn copiae Atticam petebant.

Atrocissimum tunc finem habuit Aristophanis pueritia. Gra-
viora vidit postea atque perpessus est, sed nihil unquam vehe-
mentius percussit eius animum quam quae illis diebus adspexit.
Maris domina civitas Atheniensium in terra firma contra hostes
foederatos non satis valebat, itaque Pericles prudenti consilio
cives tum, cum bellum instabat, contraxit intra firma urbis
moenia, agros autem hostibus dereliquit praesidiis destitutos.
Qui impudentissime illic furere iam coeperunt, odio maligno
instincti. Ex Athenarum muris conspiciebantur Peloponnesii
eorumque socii planitiem fertilem, quae urbem et Parnethem
interiacet, foede vastantes, et cum aliis multis Aristophanes
adspexit quae vere novo flebant illic, ubi puer lascivire fuerat

