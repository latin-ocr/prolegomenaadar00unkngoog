vum ΕΤ emmens· 71

ad domum illam caelestem, quam heros tragicus sorte terrestri
improbata frustra petiverat.

Et vicit Pax fabula et vieta est; secundum enim praemium
tulit, primum autem cessit Adulatoribus Eupolidis. Graviter
tulit Aristophanes aemulum philosophos irridendo id assecutum
quod ipse suis Nubibus ante biennium frustra sperasset, nec
mirum est iniquam ei visam esse quamlibet iudicum scenicorum
sententiam, qua non Aristophani deferrentur primae. Nos, quibus
fabulae Eupolideae non nisi fragmenta quaedam sunt cognita, id
unum habemus dicere, perquam ingeniosa et faceta fuerit opor-
tere, ni immerito sit anteposita Paci Aristophanis.

